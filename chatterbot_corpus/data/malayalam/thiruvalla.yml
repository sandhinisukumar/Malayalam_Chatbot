categories:
- തിരുവല്ല
conversations:
- - തിരുവല്ല
  - ശ്രീവല്ലഭന്റെ ക്ഷേത്രനഗരമായ തിരുവല്ല. പത്തനംതിട്ട ജില്ലയില്‍ മണിമലയാറ്റിന്‍ തീരത്തെ ക്ഷേത്രനഗരമാണ് തിരുവല്ല. ഹൈന്ദവമതവിശ്വാസികള്‍ക്കും ക്രൈസ്തവര്‍ക്കും ഒരുപോലെ പ്രധാനപ്പെട്ട തീര്‍ത്ഥാടനകേന്ദ്രങ്ങളിലൊന്നാണിത്. തെക്കന്‍ തിരുപ്പതിയെന്നറിയപ്പെടുന്ന പ്രശസ്തമായ ശ്രീവല്ലഭ ക്ഷേത്രവും എഡി 52ല്‍ ക്രിസ്തുവമതം ഇന്ത്യയിലെത്തിയകാലത്ത് നിര്‍മ്മിക്കപ്പെട്ട പാലിയക്കര പള്ളിയുമുള്‍പ്പെടെ ഒട്ടേറെ തീര്‍ത്ഥാടന കേന്ദ്രങ്ങളുണ്ട് ഇവിടെ.തിരുവല്ലയിലെ ക്ഷേത്രമായാലും പള്ളിയായാലും അതിന് പിന്നില്‍ രസകരങ്ങളായ കഥകളുമുണ്ടായിരിക്കും. തിരുവിതാംകൂര്‍ മഹാരാജാവിന്റെ ഭരണത്തിന്‍കീഴിലായിരുന്നകാലത്ത് ശ്രീ വല്ലഭപുരമെന്ന് അറിയപ്പെട്ട ഈപ്രദേശത്തിന്റെ പേര് പിന്നീട് തിരുവല്ലഭപുരമെന്നും അത് ലോഭിച്ച് തിരുവല്ലയെന്നും ആയി മാറുകയായിരുന്നു. 
- - തിരുവല്ല സവിശേഷതകള്‍
  - വിഷ്ണുവിന്റെ മറ്റൊരു പേരായ തിരു വല്ലഭന്‍ എന്നതില്‍ നിന്നാണ് തിരുവല്ലയെന്ന പേരുണ്ടായതെന്നും കഥകളുണ്ട്.സംസ്‌കാരിക കവാടംക്ഷേത്രങ്ങള്‍ക്കൊപ്പം ക്രിസ്ത്യന്‍ പള്ളികളും മുസ്ലീം പള്ളികളുമെല്ലാം ഏറെ സമരസത്തോടെ പ്രവര്‍ത്തിച്ചുപോരുന്ന സ്ഥലമാണിത്. അതുകൊണ്ടുതന്നെ ഇവിടുത്തെ സംസ്‌കാരവും ഏറെ പ്രത്യേകതയുള്ളതാണ്. ക്ഷേത്രങ്ങള്‍ വെറും തീര്‍ത്ഥാടനകേന്ദ്രങ്ങള്‍ മാത്രമായിട്ടല്ല, മറിച്ച് നഗരത്തിന്റെ സാമ്പത്തിക, കച്ചവട കാര്യങ്ങളുമായെല്ലാം ബന്ധപ്പെട്ടുകിടക്കുന്നവയാണിവ. തിരുവല്ലയില്‍ മാത്രം നിലനില്‍ക്കുന്ന ഒട്ടേറെ ക്ഷേത്രകലകളും ആചാരങ്ങളുമുണ്ട്. അമ്മന്‍കുടം, ആറാട്ട്, ചന്ദനക്കുടം, ചുറ്റുവിളക്ക്, എഴുന്നള്ളത്ത് എന്നിവയെല്ലാം അവയില്‍ ചിലത് മാത്രമാണ്.തിരുവല്ലയെക്കുറിച്ച് കൂടുതല്‍കേരളത്തിലെ പൊതുവേയുള്ള കാലാവസ്ഥയില്‍ നിന്നും വലിയവ്യത്യാസമൊന്നുമില്ലാത്തതാണ് തിരുവല്ലയിലെ കാലാവസ്ഥ. 
- - തിരുവല്ല ആകര്‍ഷണങ്ങള്
  - പാലിയക്കര പള്ളി, കവിയൂര്‍ മഹാദേവ ക്ഷേത്രം, ചക്കുളത്തുകാവ് ക്ഷേത്രം, ശ്രീവല്ലഭ ക്ഷേത്രം.
- - എങ്ങിനെ എത്തിച്ചേരാം തിരുവല്ല
  - റോഡ് മാര്‍ഗം - തിരുവല്ലനഗരത്തില്‍ യാത്രചെയ്യാന്‍ ഏറെ ബസുകളുണ്ട്. സംസ്ഥാനത്തെ പ്രമുഖ നഗരങ്ങൡ നിന്നെല്ലാം ഇങ്ങോട്ട് സര്‍ക്കാര്‍, സ്വകാര്യ ബസുകള്‍ സര്‍വ്വീസ് നടത്തുന്നുമുണ്ട്. കോഴിക്കോട്, തിരുവനന്തപുരം, കൊല്ലം, കണ്ണൂര്‍, കൊച്ചി, കോയമ്പത്തൂര്‍, ചെന്നൈ, മധുരൈ, ബാംഗ്ലൂര്‍, മംഗലാപുരം എന്നിവിടങ്ങളില്‍ നിന്നെല്ലാം ഇങ്ങോട്ട് ടൂറിസ്റ്റ് ബസ് സര്‍വ്വീസുകളുമുണ്ട്. റെയില്‍ മാര്‍ഗം - തീവണ്ടിമാര്‍ഗ്ഗം എളുപ്പത്തില്‍ എത്തിച്ചേരാവുന്നസ്ഥലമാണിത്, തിരുവല്ലയില്‍ റെയില്‍വേ സ്റ്റേഷനുമുണ്ട്. തെന്നിന്ത്യയിലെ പ്രമുഖ നഗരങ്ങളില്‍ നിന്നെല്ലാമുള്ള തീവണ്ടികള്‍ തിരുവല്ലവഴി കടന്നുപോകുന്നുണ്ട്. പാലക്കാട്, തിരുവനന്തപുരം, കൊച്ചി എന്നീ നഗരങ്ങളില്‍ നിന്നും ഇങ്ങോട്ട് പതിവായി തീവണ്ടിസര്‍വ്വീസുകളുണ്ട്. വിമാനമാര്‍ഗം - കൊച്ചി അന്താരാഷ്ട്ര വിമാനത്താവളമാണ് തിരുവല്ലയ്ക്ക് ഏറ്റവും അടുത്തുള്ളത്, ഇവിടേയ്ക്ക് 118 കിലോമീറ്ററാണ് ദൂരം. മറ്റൊന്ന് തിരുവനന്തപുരം വിമാനത്താവളമാണ്, ഇവിടേയ്ക്കാണെങ്കില്‍ 125 കിലോമീറ്റര്‍ സഞ്ചരിയ്ക്കണം.  

