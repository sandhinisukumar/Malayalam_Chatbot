categories:
- വാഗമണ്‍ 
conversations:
- - വാഗമണ്‍
  - വാഗമണ്‍പൈന്‍ കാടുകളുടെ സംഗീതവുമായി . യാത്രകള്‍ ഇഷ്ടപ്പെടുന്ന പലരുടെയും വീക്‌നെസ്സാണ് ഹൈറേഞ്ചുകള്‍. കുളിരുള്ള ഹില്‍ സ്റ്റേഷനുകളിലേയ്ക്കുള്ള യാത്രകള്‍ പറഞ്ഞറിയിയ്ക്കാനാവാത്ത മനോഹാരിതയുള്ളവയായിരിക്കും പലപ്പോഴും. കടല്‍ത്തീരങ്ങളും തീര്‍ത്ഥാടനകേന്ദ്രങ്ങളും ചരിത്രപ്രധാനമായ നഗരങ്ങളും ഏറെയുള്ള കേരളത്തില്‍ ഹില്‍ സ്‌റ്റേഷനുകളുടെ എണ്ണം താരതമ്യേന കുറവാണ്. എന്നാല്‍ ഉള്ളവ അതിമനോഹരമാണുതാനം. വയനാടും, മൂന്നാറും വാഗമണുമെല്ലാമാണ് കേരളത്തിലെ ഹില്‍സ്‌റ്റേഷന്‍ റാണിമാര്‍. വാഗമണ്‍ എന്ന പേരുതന്നെ ഓര്‍മ്മകളിലേയ്ക്ക് കുളിരുകോരിയിടും, നേരിട്ടുകാണാത്തവര്‍ക്കുപോലും വാഗമണ്‍ പ്രിയങ്കരമാണ്. അത്രയ്ക്കാണ് ഈ സ്ഥലത്തിന്റെ സൗന്ദര്യം. 
- - വാഗമണ്‍ സവിശേഷതകള്‍
  - കേരളത്തിലെ കോട്ടയം, ഇടുക്കി ജില്ലകളുടെ അതിര്‍ത്തിയില്‍ കിടക്കുന്ന ഈ സ്ഥലം സംസ്ഥാനത്തെ ഒരു പ്രധാന ഹണിമൂണ്‍ ലൊക്കേഷനാണ്. പരന്നുകിടക്കുന്ന പച്ചപ്പുല്‍മേടുകളും നീലമയുള്ള മലനരികളും, പാറക്കൂട്ടങ്ങള്‍ക്കിടയിലൂടെ ഒഴുകിയെത്തുന്ന പുഴകളും വെള്ളച്ചാട്ടങ്ങളും ചില്ലുപോലെ നിശ്ചലമായി കിടക്കുന്ന തടാകങ്ങളുമെല്ലാം  ചേര്‍ന്ന് വാഗമണിനെ സ്വര്‍ഗീയമാക്കുന്നു. നിബിഢമായ പൈന്‍കാടുകളാണ് ഇവിടുത്തെ മറ്റൊരു പ്രധാന ആകര്‍ഷണം. തങ്ങള്‍ ഹില്‍, മുരുഗന്‍ ഹില്‍, കുരിശുമല എന്നിവയാണ് ഇവിടുത്തെ പ്രധാന കേന്ദ്രങ്ങള്‍. വളരെ ചെറിയൊരു നഗരമാണ് വാഗമണിലേത്, പക്ഷേ ഇവിടുത്തെ പ്രകൃതിസൗന്ദര്യത്തിന് മുന്നില്‍ ഇതൊരു കുറവായി തോന്നുകയേയില്ല. സഞ്ചാരികള്‍ക്ക് പലതരം വിനോദങ്ങള്‍ക്കുള്ള സാധ്യതകളാണ് വാഗമണ്‍ തുറന്നിടുന്നത്. പാറക്കൂട്ടക്കളില്‍ ഒരു റോക്ക് ക്ലൈംബിങ്ങാണ് ലക്ഷ്യമെങ്കില്‍ അതിനും ട്രക്കിങ്ങഇനും മലകയറ്റത്തിനും പാരഗ്ലൈഡിങ്ങിനുമെല്ലാം ഇവിടെ സൗകര്യമുണ്ട്. ഇനി ഇതൊന്നും വേണ്ട വെറുതേ നടന്ന് കാടും മേടും പൂക്കളും കാണണമെന്നാണെങ്കില്‍ വാഗമണില്‍ നിറയെ ഇതൊക്കെത്തന്നെയാണുള്ളത്. അനേകം ജാതി പുഷ്പങ്ങളും പക്ഷികളും സസ്യലതാദികളും ഇവിടെയുണ്ട്.
- - വാഗമണ്‍ പ്രത്യകതകള്‍
  - സമുദ്രനിരപ്പില്‍ നിന്നും 1100 മീറ്റര്‍ ഉയരത്തിലാണ് വാഗമണ്‍ സ്ഥിതിചെയ്യുന്നത്. ഏഷ്യയുടെ സ്‌കോട്‌ലാന്റ് എന്നാണ് വാഗമണിനെ വിശേഷിപ്പിക്കുന്നത്. നാഷണല്‍ ജിയോഗ്രാഫിക് ട്രാവല്‍ തിരഞ്ഞെടുത്ത ഇന്ത്യയിലെ ഏറ്റവും മനോഹരമായ 50 സ്ഥലങ്ങളുടെ പട്ടികയില്‍ വാഗമണും ഉള്‍പ്പെട്ടിട്ടുണ്ട്. ഇന്ത്യയിലെ ഒട്ടുമിക്ക ഹില്‍ സ്റ്റേഷനുകളിലെയും സാധ്യതകള്‍ തിരിച്ചറിഞ്ഞ് അവിടം വാസയോഗ്യമാക്കിയെടുത്തത് ബ്രിട്ടീഷുകാരായിരുന്നു. വാഗമണിന്റെ കാര്യത്തിലും ഇതുതന്നെയാണ് സംഭവിച്ചത്. കോളനിവാഴ്ചക്കാലത്ത് വേനല്‍ച്ചൂടില്‍ നിന്നും രക്ഷേടാനായി വേനല്‍ക്കാലവസിതളും മറ്റും പണിയാനായി ബ്രിട്ടീഷുകാര്‍ കണ്ടെത്തിയ സ്ഥലമാണിത്. മാത്രമല്ല ഇവിടെ തേയിലത്തോട്ടങ്ങള്‍ തുടങ്ങിയതും അവര്‍തന്നെയാണ്. പിന്നീട് ക്രിസ്റ്റന്‍ മിഷനറിമാരാണ് ഇവിടെയെത്തിയത് കുരിശുമല കേന്ദ്രമാക്കിയായിരുന്നു അവരുടെ പ്രവര്‍ത്തനങ്ങള്‍. വാഗമണിലേയ്ക്ക് പോകുമ്പോള്‍ കോട്ടയത്തുനിന്നും 65 കിലോമീറ്റര്‍ സഞ്ചരിച്ചാല്‍ വാഗമണ്‍ ആയി.വര്‍ഷം മുഴുവന്‍ മനോഹരമായ കാലാവസ്ഥയാണ് വാഗമണിലും പരിസരങ്ങളിലും അനുഭവപ്പെടാറുള്ളത്. 
- - വാഗമണ്‍ ആകര്‍ഷണങ്ങള്
  - ആത്മഹത്യാമുനമ്പ്, ഡയറി ഫാം, വാഗമണ്‍ തടാകം, തങ്ങള്‍ പാറ, മുണ്ടക്കയം ഘട്ട്.
- - എങ്ങിനെ എത്തിച്ചേരാം വാഗമ
  - റോഡ് മാര്‍ഗം - റോഡുമാര്‍ഗ്ഗം വളരെ എളുപ്പത്തില്‍ എത്തിച്ചേരാവുന്ന സ്ഥലമാണ് വാഗമണ്‍. കേരളത്തിലെ പ്രധാന നഗരങ്ങളില്‍ നിന്നെല്ലാം വാഗമണിലേയ്ക്ക് ബസ് സര്‍വ്വീസുകളുണ്ട്. കോട്ടയത്തേയ്ക്കും നിറയെ ബസ് സര്‍വ്വീസുകളുണ്ട്. കോട്ടയത്തുനിന്നും വാഗമണിലേയ്ക്കും ബസുകള്‍ ലഭ്യമാണ്. വാഗമണ്‍ ടൗണിലെത്തിക്കഴിഞ്ഞാല്‍ ടാക്‌സികളില്‍ ആവശ്യമുള്ള സ്ഥലങ്ങളിലേയ്ക്ക് പോകാം. റെയില്‍ മാര്‍ഗം   - വാഗമണില്‍ നിന്നും 22 കിലോമീറ്റര്‍ അകലെയുള്ള കുട്ടിക്കാനം സ്‌റ്റേഷനിലാണ് ഇറങ്ങേണ്ടത്. കോട്ടയത്തെ പാല റെയില്‍വേസ്റ്റേഷനാണ് അടുത്തുള്ള മറ്റൊരു സ്റ്റേഷന്‍. ഇവിടേയ്ക്ക 33 കിലോമീറ്ററാണ് ദൂരം. തൊടുപുഴ സ്റ്റേഷനിലേയ്ക്ക് 39 കിലോമീറ്ററും കുമളിയിലേയ്കക് 45 കിലോമീറ്ററും ദൂരമുണ്ട്. കോട്ടയം റെയില്‍വേ സ്‌റ്റേഷനിലേയ്ക്ക് 65 കിലോമീറ്ററാണ് ദൂരം. വിമാനമാര്‍ഗം - കൊച്ചി അന്താരാഷ്ട്ര വിമാനത്താവളമാണ് വാഗമണിന് അടുത്തുള്ളത്. ആഭ്യന്തര വിമാനങ്ങളും അന്താരാഷ്ട്ര വിമാനങ്ങളും വന്നിറങ്ങുന്ന സ്ഥലമാണിത്. കൊച്ചിയില്‍ നിന്നും 107 കിലോമീറ്റര്‍ സഞ്ചരിച്ചുവേണം വാഗമണില്‍ എത്താന്‍. ബസിലോ ടാക്‌സിയിലോ രണ്ട് മണിക്കൂര്‍ യാത്രമതിയാകും ഇങ്ങോട്ടെത്താന്‍.

