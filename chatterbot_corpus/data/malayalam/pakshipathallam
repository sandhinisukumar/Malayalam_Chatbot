categories:പക്ഷി പാതാളംസ്ഥാനം : ഉത്തരകേരളത്തില്‍, വയനാട് ജില്ലയില്‍ തിരുനെല്ലിയില്‍ നിന്ന് 7 കിലോമീറ്റര്‍ വടക്ക് കിഴക്ക്.സമുദ്രനിരപ്പില്‍ നിന്ന് 1740 മീറ്റര്‍ ഉയരത്തില്‍ഉത്തര കേരളത്തില്‍ മലകള്‍ നിറഞ്ഞ ജില്ലയാണ് വയനാട്. ആനകളും, കടുവകളും, കാട്ടുപൂച്ചയും, തത്തയും. കാട്ടുപേത്തും, ഒട്ടനവധി മറ്റു ജീവിവര്‍ഗങ്ങളും അധിവസികുന്ന വനപ്രദേശം. ഇവിടെ സമുദ്രനിരപ്പില്‍ നിന്ന് 1740 മീറ്റര്‍ ഉയരത്തിലാണ് വ്യത്യസ്ത തരം പക്ഷികള്‍ കൂടുകൂട്ടിയിരിക്കുന്ന പക്ഷിപാതാളം.പക്ഷിപാതാളമെന്ന പേരുതന്നെ ഈ പ്രദേശത്തിന്റെ പ്രത്യേകത വെളിപ്പെടുത്തുന്നു. മലകയറ്റ പ്രിയരും ഇവിടെ എത്തിച്ചേരുന്നു. മഹര്‍ഷീശ്വരന്മാര്‍ തപസനുഷ്ഠിച്ചതെന്നു കരുതപ്പെടുന്ന ഒരു ഗുഹയും ഇവിടെയുണ്ട്.പാരിസ്ഥിതിക പ്രത്യേകതകളാല്‍ ശ്രദ്ധേയമായ കുറുവദ്വീപ് ഇതിനടുത്താണ്. മാനന്തവാടിയില്‍ നിന്ന് 17 കിലോമീറ്റര്‍ ദൂരെ കബനി നദിയിലാണ് കുറുവദ്വീപ്. 950 ഏക്കര്‍ വിസ്തൃതിയുള്ള ദ്വീപിലെ ഹരിതവനങ്ങളില്‍ അപൂര്‍വ ഓര്‍ക്കിഡുകള്‍, കുറ്റിചെടികള്‍, ഔഷധസസ്യങ്ങള്‍ എന്നിവ സമൃദ്ധമായി വളരുന്നു. വ്യത്യസ്്ത ഇനം പക്ഷികളും ഇവിടെയെത്തുന്നവരെ ആകര്‍ഷിക്കുന്നു.യാത്രാ സൗകര്യംതിരുനെല്ലിയില്‍ നിന്ന് 7 കിലോമീറ്റര്‍ ദൂരമാണ് പക്ഷി പാതാളത്തിലേക്ക്. കാല്‍നടയായി മലകയറി വരുകയല്ലാതെ ഇവിടെയെത്താന്‍ മറ്റു മാര്‍ഗ്ഗങ്ങളൊന്നുമില്ല. മാനന്തവാടിയില്‍ നിന്ന് തിരുനെല്ലിയിലേക്ക് 32 കിലോമീറ്റര്‍ ദൂരമുണ്ട്.സമീപ റെയില്‍വെ സ്‌റ്റേഷന്‍ : കോഴിക്കോട് മാനന്തവാടിയില്‍ നിന്ന് 106 കിലോമീറ്റര്‍.സമീപ വിമാനത്താവളം : കരിപ്പൂര്‍ ഇന്റര്‍നാഷണല്‍ എയര്‍പോര്‍ട്ട് കോഴിക്കോട് നിന്ന് 23 കിലോമീറ്റര്‍. 