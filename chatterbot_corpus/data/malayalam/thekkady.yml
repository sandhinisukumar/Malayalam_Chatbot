categories:
- തേക്കടി
conversations:
- - തേക്കടി
  - പ്രകൃതിയുടെ ലാളനമേറ്റുവാങ്ങി തേക്കടി. കേരളത്തിലെ ഏറ്റവും ആകര്‍ഷകവും അത്യപൂര്‍വ്വമായ വിസ്മയാനുഭവങ്ങള്‍ സന്ദര്‍ശകന് സമ്മാനിക്കുന്ന ടൂറിസ്റ്റ് കേന്ദ്രവുമാണ് ഇടുക്കി ജില്ലയിലെ തേക്കടി. വിശ്വപ്രസിദ്ധമായ പെരിയാര്‍ വന്യജീവി സംരക്ഷണ മേഖലയാണ് ഇവിടത്തെ പ്രധാന ആകര്‍ഷണ ഘടകമെങ്കിലുംഎല്ലാ തരക്കാരുടെയും ഇഷ്ടങ്ങളെ തൃപ്തിപ്പെടുത്താന്‍ തേക്കടി സമ്പന്നമാണ്.ദുര്‍ഘടയാത്രകള്‍ ഇഷ്ടപ്പെടുനവരെയും പ്രകൃതിസ്‌നേഹികളെയും കാടിനെ നെഞ്ചിലേറ്റുന്നവരെയും സാഹസപ്രിയരെയും ഒരുപോലെ തേക്കടിയിലെ പ്രകൃതി കടാക്ഷിക്കുന്നു. 
- - തേക്കടി സവിശേഷതകള്‍
  - കേരള - തമിഴ്‌നാട് അതിര്‍ത്തിയോട് ചേര്‍ന്ന് കിടക്കുന്നതിനാല്‍ വിശിഷ്ടമായ രണ്ട് സാംസ്‌ക്കാരിക പൈതൃകങ്ങളുടെ സമ്പര്‍ക്കം തേക്കടിയുടെ തുടിപ്പുകളില്‍ കാണാം. ഭൂമിശാസ്ത്രപരമായ ഈ പ്രത്യേകത രണ്ട് സംസ്ഥാനങ്ങളുടെയും സ്വന്തം ഭൂമിയായ് തേക്കടിയെ നിലനിര്‍ത്തുന്നു.തേക്കടിയിലെ വന്യജീവി സംരക്ഷണ കേന്ദ്രം നാട്ടിലേയും വിദേശത്തെയും ദശലക്ഷം വിനോദസഞ്ചാരികളെ എല്ലാ വര്‍ഷവും തേക്കടിയിലേക്ക് ആകര്‍ഷിക്കുന്നു. മറ്റെങ്ങുമില്ലാത്തവിധം വന്യജീവികളുടെയും വൃക്ഷങ്ങളുടെയും വൈവിധ്യവും ആധിക്യവും തേക്കടിയുടെ സൌന്ദര്യത്തിന് ഒരു കാന്തിക പ്രഭാവം നല്കുന്നു.സുന്ദരമായ ഒഴിവ് വേളമറ്റ് സാങ്ച്വറികളില്‍ നിന്ന് തേക്കടിയെ വ്യത്യസ്തമാക്കുന്നത് അതിന്റെ വിശിഷ്ടമായ ഭൂമിശാസ്ത്ര മാതൃകയും പരിസ്ഥിതിയുടെ ഘടനയുമാണ്. കുന്നുകള്‍ നിറഞ്ഞ ഈ സവിശേഷ ഭൂമി നിര്‍മ്മലമായ പ്രകൃതിദൃശ്യങ്ങളാലും അനന്തമായ് പരന്ന് കിടക്കുന്ന തോട്ടങ്ങളാലും അനുഗ്രഹീതമാണ്. 
- - തേക്കടി ആകര്‍ഷണങ്ങള്
  - മംഗളദേവീ ക്ഷേത്രം, വണ്ടന്‍മേട്, വണ്ടിപ്പെരിയാര്‍, ട്രെക്കിംങ് , മുരിക്കാടി
- - എങ്ങിനെ എത്തിച്ചേരാം തേക്കടി
  - റോഡ് മാര്‍ഗം - കേരളത്തിലേയും തമിഴ്‌നാട്ടിലേയും പ്രമുഖ നഗരങ്ങളുമായി തേക്കടിക്ക് യാത്രാശൃംഖലയുണ്ട്. കേരള സ്‌റ്റേറ്റ് റോഡ് ട്രാന്‍സ്‌പോര്‍ട്ട് കോര്‍പറേഷന്‍( കെ.എസ്.ആര്‍.ടി.സി) യുടെ ബസ്സുകള്‍ കൊച്ചി, കോട്ടയം, തിരുവനന്തപുരം എന്നിവിടങ്ങളില്‍ നിന്നെല്ലാം തേക്കടിയിലേക്ക് സ്ഥിരം സര്‍വ്വീസ് നടത്തുന്നുണ്ട്. പ്രമുഖ ടൂറിസ്റ്റ്‌കേന്ദ്രമെന്ന നിലയില്‍ ധാരാളം ടൂര്‍ പാക്കേജുകളും വിവിധ സ്ഥലങ്ങളില്‍ നിന്ന് തേക്കടിയിലേക്കുണ്ട്. റെയില്‍ മാര്‍ഗം -  തേക്കടിയില്‍ നിന്ന് ഏകദേശം 120 കിലോമീറ്റര്‍ ദൂരെയുള്ള കോട്ടയമാണ് ഏറ്റവും സമീപസ്ഥമായ റെയില്‍വേ സ്‌റ്റേഷന്‍. ഇന്ത്യയിലെ പ്രമുഖ നഗരങ്ങളായ ബംഗളുരു, ചെന്നൈ, ഹൈദരാബാദ്, എറണാകുളം, തിരുവനന്തപുരം, ന്യൂ ഡല്‍ഹി എന്നിവിടങ്ങളിലേക്കെല്ലാം കോട്ടയത്ത് നിന്ന് തുടര്‍ച്ചയായി ട്രെയിനുകളുണ്ട്. കോട്ടയത്ത് നിന്ന് തേക്കടിയിലേക്ക് ടാക്‌സികള്‍ ലഭ്യമാണ്. ശരാശരി 2500 - 3000 ഇന്ത്യന്‍ രൂപയാണ് ഇതിന് ചിലവ്. തേക്കടിയിലേക്ക് ബസ്സുകളും റെയില്‍വേ സ്‌റ്റേഷനില്‍ നിന്ന് ലഭിക്കും. അതാവുമ്പോള്‍ ചിലവും ലാഭകരമാണ്. വിമാനമാര്‍ഗം - ഇവിടെനിന്ന് 140 കിലോമീറ്റര്‍ അകലെയുള്ള മധുരയാണ് ഏറ്റവും സമീപസ്ഥമായ എയര്‍പോര്‍ട്ട്. ഏറ്റവും അടുത്തുള്ള അന്താരാഷ്ട്ര വിമാനത്താവളം, നെടുമ്പാശ്ശേരി അന്താരാഷ്ട്ര വിമാനത്താവളമെന്ന് അറിയപ്പെടുന്ന കൊച്ചി വിമാനത്താവളമാണ്. ഇവിടെനിന്ന് 190 കിലോമീറ്റര്‍ അകലെയാണിത്. ഇന്ത്യയിലെ എല്ലാ പ്രമുഖ നഗരങ്ങളുമായും ചില വിദേശ നഗരങ്ങളുമായും കൊച്ചി വിമാനത്താവളത്തിന് സര്‍വ്വീസുകളുണ്ട്. വിമാനമാര്‍ഗ്ഗം കൊച്ചിയിലെ ത്തുന്ന യാത്രികര്‍ക്ക് തേക്കടിയിലെത്താന്‍ ടാക്‌സികളെ ആശ്രയിക്കാം. ഏകദേശം 4000 ഇന്ത്യന്‍ രൂപയാണ് ഇതിന് ചിലവ്. അതുമല്ലെങ്കില്‍ ബസ്സുകള്‍ മുഖേനയും കൊച്ചിയില്‍ നിന്ന് തേക്കടിയില്‍ എത്തിച്ചേരാം.  

